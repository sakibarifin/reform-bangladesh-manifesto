# reform-bangladesh-manifesto

# Draft

যেহেতু বাংলাদেশের প্রায় সকল পাবলিক বিশ্ববিদ্যালয়গুলোতে নতুন উপাচার্য নিয়োগ দিতে হবে তাই আমেরিকার বিশ্ববিদ্যালয়গুলোতে কিভাবে প্রেসিডেন্ট (বাংলাদেশের ক্ষেত্রে উপাচার্য) নিয়োগ হয় তা আপনাদের কাছে তুলে ধরলাম 

১.  প্রথমে উপাচার্য নিয়োগের জন্য একটি সার্চ কমিটি গঠন করা হয় যেখানে সকল কলেজের শিক্ষকদের প্রতিনিধি, ছাত্রদের প্রতিনিধি, স্টাফদের প্রতিনিধি এবং লোকাল কমিউনিটির প্রতিনিধি থাকে ।

২. উপাচার্য নিয়োগের জন্য উন্মুক্ত ন্যাশনাল সার্চ করা হয় যেখানে উপাচার্যের অভিজ্ঞতা হিসাবে তার লিডারশিপ কোয়ালিটি, শিক্ষক ও গবেষক হিসাবে তার যোগ্যতা চাওয়া হয় । উপাচার্য হওয়ার জন্য প্রার্থীকে অবশ্যই প্রভোষ্ট বা ডীন হিসাবে পূর্ব অভিজ্ঞতা থাকতে হয় । আমেরিকায় প্রভোষ্ট হলো সকল কলেজের প্রধান এবং ডীন হলেন যিনি সবগুলো বিভাগের প্রধান । বাংলাদেশের বিশ্ববিদ্যালয়গুলোর  প্রভোষ্টের সাথে আমেরিকার বিশ্ববিদ্যালয়গুলোর প্রভোষ্টের কাজের কোনো মিল নেই ।

৩. উপাচার্য পদের জন্য পাওয়া আবেদনকারীদের কভার লেটার, সিভি, লিডারশিপ অভিজ্ঞতা, শিক্ষক ও গবেষক হিসাবে তার অভিজ্ঞতা, এবং পাঁচ বছরের ভিশনের লিখিত ডকুমেন্টের  উপর যাচাই বাছাই করে ৫-১০ জনের একটি সট লিষ্ট করা হয় ।

৪. সটলিষ্টে থাকা প্রার্থীদের ফোন ইন্টারভিউ নেওয়া হয়, সার্চ কমিটির সকল সদস্য উপস্হিত থাকেন সেই ইন্টারভিউতে । সকল প্রার্থীকে একই প্রশ্ন করা হয় । ফোন ইন্টারভিউ থেকে সবচেয়ে যোগ্য তিনজনকে ক্যাম্পাস ইন্টারভিউের জন্য ডাকা হয় ।

৫.  ক্যাম্পাস ইন্টারভিউটি একদিন বা দুইদিনের জন্য হয় যেখানে প্রত্যেক প্রার্থীদেরকে প্রভোষ্ট  ও  সকল ডীনের  সাথে সাক্ষাত করতে হয় । এছাড়া অনেকগুলো প্রেজেন্টেশান দিতে হয় যেখানে ৫ বছরের ভিশন কি হবে এবং শিক্ষা ও গবেষণায় তার পরিকল্পনা কি হবে তা সকলের নিকট উপস্হাপন করতে হয় ।  এই প্রেজেন্টেশানগুলো ক্যাম্পাসের সকলের জন্য উন্মুক্ত থাকে এবং সকলে রেটিং প্রদান করতে পারে ।

৬.  ক্যাম্পাস ইন্টারভিউটির পর পুরো কমিটি প্রার্থীদের পারফরমেন্সের উপর তিনজন প্রার্থীর মধ্যে বেষ্ট প্রার্থীকে সিলেক্ট করেন ।  বেষ্ট প্রার্থীকে প্রথমে অফার দেওয়া হয়, তিনি অফার গ্রহন না করলে দ্বিতীয় বেষ্টকে অফার দেওয়া হয় । প্রার্থী অফার একসেপ্ট করলে তা স্টেটের গভর্নর কার্যকর করেন ।
